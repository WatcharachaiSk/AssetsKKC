Application Assets Management System RMUTI KKC (Application)
ปริญญานิพนธ์ครั้งนี้มีจุดประสงค์ เพื่อพัฒนาระบบการจัดการครุภัณฑ์ผ่านเว็บไซต์และระบบปฏิบัติการแอนดรอยด์ โดยส่วนประกอบหลักในระบบการทำงานของเว็บไซต์และแอปพลิเคชัน คือการจัดเก็บข้อมูล และตรวจสอบสถานะของครุภัณฑ์ จะทำการตรวจสอบสถานะของครุภัณฑ์ผ่านการสแกนคิวอาร์โค้ด ซึ่งเป็นบาร์โค้ด 2 มิติ ที่มีการอ่านข้อมูลอย่างรวดเร็ว จึงนำมาเป็นเครื่องมือในการช่วยให้เจ้าหน้าที่ผู้รับผิดชอบตรวจสอบครุภัณฑ์หรือผู้ใช้งานสามารถเข้าถึงข้อมูล สถานะ และตำแหน่งของครุภัณฑ์ได้อย่างง่ายและสะดวกมากขึ้น ทดแทนการจัดการและตรวจสอบครุภัณฑ์แบบการใช้เอกสาร และใช้ระยะเวลาในการตรวจสอบ ซึ่งระบบการจัดการครุภัณฑ์ผ่านเว็บไซต์และระบบปฏิบัติการ แอนดรอยด์จะช่วยอำนวยความสะดวกในการตรวจสอบครุภัณฑ์ให้รวดเร็ว และมีประสิทธิภาพมากยิ่งขึ้น

จากการพัฒนาระบบตามขอบเขตและแผนการปฏิบัติงาน จะได้เว็บไซต์การจัดการข้อมูลครุภัณฑ์ที่มีการจัดเก็บรายละเอียดละข้อมูลของครุภัณฑ์ และนำข้อมูลของครุภัณฑ์มาสร้างเป็นคิวอาร์โค้ดหรือบาร์โค้ด 2 มิติ และได้แอปพลิเคชันที่ใช้งานบนระบบปฏิบัติการแอนดรอยด์ ที่สามารถดูรายละเอียดของครุภัณฑ์ ตาม หมวดหมู่ และสถานะของครุภัณฑ์ รวมไปถึงการอัปเดตสถานะ และเปลี่ยนสถานที่ตั้งของครุภัณฑ์ได้ผ่านการสแกนคิวอาร์โค้ด
